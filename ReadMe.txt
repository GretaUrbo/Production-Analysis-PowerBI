Šis projektas – analitinis Power BI sprendimas, sukurtas naudojant sintetinius duomenis, kurie imituoja realius gamybinių įmonių iššūkius. Nors duomenys nėra iš tikros įmonės, situacijos ir problemos atspindi tai, kas dažnai vyksta gamyboje: trukmės planavimo netikslumai, operatorių efektyvumo skirtumai, žaliavos švaistymas ir pertraukų kontrolė.

Duomenys ir modelis

Projekte naudotas duomenų rinkinys suskaidytas į dvi pagrindines dalis:

- Planuoti duomenys – užsakymų sąmatos, planuotos trukmės, žaliavos poreikiai, teoriniai kaštai.

- Faktiniai gamybos įvykiai – realios procesų trukmės, operatorių darbo įrašai, žaliavos sunaudojimas, pertraukos.


	Pagrindinės analizės dalys


1. Planuotos ir faktinės trukmės palyginimas

Dashboard’e atsispindi:

- bendras trukmės atitikimo rodiklis;

- trukmės nuokrypiai per procesus;

- probleminiai užsakymai;


Ši dalis leidžia vadovybei greitai įvertinti, ar gamyba laikosi suplanuoto tempo ir analizuoti, kuriuose etapuose yra trikdžių.

2. KPI sistema ir premijų skaičiavimas

Sukurtos KPI sekimo kortelės:

- Pertraukų trukmės laikymasis;

- Greitų užsakymų dalis (tikslas – 25 %);

- Žaliavos waste (neturi viršyti +10 % nuo plano).

KPI sujungti į vieną bendrą „Goal Achievement“ rodiklį, kurio pagrindu skaičiuojamos operatorių premijos. Dashboard’e matoma tiek bendra premijų suma, tiek individualūs operatorių rodikliai.

3. Asistento (-ų) poreikio analizė

Pagal procesų koeficientus apskaičiuota:

- kiek laiko būtų sutaupoma dirbant su asistentu;

- kokią dalį darbo apskritai asistentas būtų reikalingas;

- kokį papildomą pelną įmonė galėtų generuoti;

- kiek realiai galima mokėti asistentams, kad tai būtų ekonomiškai naudinga.



Vertė verslui

Šis dashboard’as:

- padeda identifikuoti procesus, kurie vėluoja,

- leidžia objektyviai vertinti operatorių efektyvumą,

- suteikia KPI sistemą premijų skaičiavimui,

- modeliuoja darbo organizavimo scenarijus,

- padeda planuoti resursus ir gamybos pralaidumą.

Nors duomenys sintetiniai, analitinė logika atitinka tikrų gamybos įmonių poreikius ir gali būti lengvai pritaikoma realioje aplinkoje.